# Descrizione dei Progetti di Data Science
Questa repository racchiude 5 diversi progetti svolti per il corso di Data Science. Ciascun progetto è relativo ad un file PDF.

## Indice
1. [Qlik Tableau PowerBI](#qlik-tableau-powerbi)
2. [Chatbot](#chatbot)
3. [BERT - Sentiment Analysis](#bert)
4. [Social Network Analysis](#sns)
5. [Classificazione, Clustering e Time Series Analysis](#ccts)
   
Di seguito verrà fatta una breve descrizione dei 5 progetti:

## Qlik Tableau PowerBI
Il progetto riguarda l'elaborazione di analisi descrittive riguardo il mondo del
calcio. In particolare, verrà posta l’attenzione sulle statistiche relative direttamente
alle prestazioni in campo dei calciatori, come goal e assist, e su quelle
derivanti da esse, come le valutazioni di mercato. Verranno presentati grafici,
dashboard e report generati con tre diversi tool di Business Intelligence: **Qlik**,
**Tableau** e **Power BI**.

## Chatbot
Progettazione, implementazione e testing
di un chatbot, un software che rende possibile l’interazione tra un essere umano
e un computer. I chatbot devono essere in grado di sostenere una conversazione
con un essere umano ricevendo come input una voce, un testo o altre forme di
comunicazione. Un buon chatbot si ottiene nel momento in cui l’essere umano
non è in grado di capire se dall’altra parte ci sia un’altra persona o un computer.
Nel nostro caso, il chatbot è stato realizzato in modo da fornire informazioni e
statistiche sul mondo del calcio. In particolare, il bot dovrà essere in grado di
comprendere e rispondere correttamente ai messaggi di testo inviati dall’utente,
il quale potrà richiedere dati e statistiche riguardanti calciatori e squadre. Le
informazioni per costruire le risposte saranno recuperate da Transfermarkt, il
sito più conosciuto e affidabile per quanto riguarda il mondo del calcio e tutto
ciò a esso collegato. Verrà utilizzato il framework **RASA**.

## BERT - Sentiment Analysis
Addestramento di un modello di NLP (Natural Language Processing) su un
dataset contenente recensioni di film, al fine di distinguere i commenti positivi da
quelli negativi. Si effettuerà un’operazione di fine tuning per preparare il
modello a riconoscere il sentiment e poi lo si testerà su dati di prova, registrando
e commentando i risultati ottenuti. Verrà utilizzato il framework open source di Google **BERT**.

## Social Network Analysis
Il progetto riguarda una campagna di Social Network Analysis (SNA)
su una rete di utenti di una piattaforma di scambio Bitcoin. Verrà posta l’attenzione
sugli strumenti utilizzati e sulle scelte effettuate al fine di estrarre conoscenza
e informazioni utili da una rete sociale, la quale caratteristicamente ha
una struttura caotica. Verrà utilizzata la libreria open source di Python **NetworkX**.

## Classificazione, Clustering e Time Series Analysis
Il progetto riguarda le analisi di due dataset: il primo contiene
dati riguardanti il costo della vita in diverse città situate in tutto il mondo;
il secondo, invece, contiene valori storici delle azioni della società di distribuzione
in streaming di film e serie televisive, Netflix, dal 2012 al 2022.
Sono stati scelti due dataset diversi in quanto si effettueranno due tipi di analisi
differenti: il dataset relativo alle città e al loro costo della vita è stato scelto per
la parte di Clustering e Classificazione, mentre quello contenente informazioni
relative alle azioni di Netflix servirà per l’analisi delle serie temporali.
Le analisi sopracitate saranno realizzate attraverso il linguaggio di programmazione
Python. Il motivo principale per cui si è scelto questo linguaggio è che
può essere arricchito e semplificato attraverso librerie specializzate in questi tipi
di analisi come **Pandas**, **Seaborn**, **Matplotlib**, **Scikitlearn** e **Statsmodels**.
